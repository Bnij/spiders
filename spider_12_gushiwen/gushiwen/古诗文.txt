{"title": "落梅", "dynasty": "清代", "author": "律然", "content": "和风和雨点苔纹，漠漠残香静里闻。林下积来全似雪，岭头飞去半为云。不须横管吹江郭，最惜空枝冷夕曛。回首孤山山下路，霜禽粉蝶任纷纷。"}
{"title": "忆帝京·薄衾小枕凉天气", "dynasty": "宋代", "author": "柳永", "content": "薄衾小枕凉天气，乍觉别离滋味。展转数寒更，起了还重睡。毕竟不成眠，一夜长如岁。 也拟待、却回征辔；又争奈、已成行计。万种思量，多方开解，只恁寂寞厌厌地。系我一生心，负你千行泪。"}
{"title": "干旄", "dynasty": "先秦", "author": "佚名", "content": "孑孑干旄，在浚之郊。素丝纰之，良马四之。彼姝者子，何以畀之？孑孑干旟，在浚之都。素丝组之，良马五之。彼姝者子，何以予之？孑孑干旌，在浚之城。素丝祝之，良马六之。彼姝者子，何以告之？"}
{"title": "三姝媚·烟光摇缥瓦", "dynasty": "宋代", "author": "史达祖", "content": "烟光摇缥瓦，望晴檐多风，柳花如洒。锦瑟横床，想泪痕尘影，凤弦常下。倦出犀帷，频梦见、王孙骄马。讳道相思，偷理绡裙，自惊腰衩。惆怅南楼遥夜，记翠箔张灯，枕肩歌罢。又入铜驼，遍旧家门巷，首询声价。可惜东风，将恨与、闲花俱谢。记取崔徽模样，归来暗写。"}
{"title": "答武陵太守", "dynasty": "唐代", "author": "王昌龄", "content": "仗剑行千里，微躯感一言。曾为大梁客，不负信陵恩。"}
{"author": "王维", "title": "欹湖", "content": "湖上一回首，青山卷白云。", "dynasty": ""}
{"author": "张鸣善", "title": "普天乐·咏世", "content": "洛阳花，梁园月，好花须买，皓月须赊。", "dynasty": ""}
{"author": "李白", "title": "春夜宴桃李园序 / 春夜宴从弟桃花园序", "content": "况阳春召我以烟景，大块假我以文章。", "dynasty": ""}
{"author": "纳兰性德", "title": "采桑子·明月多情应笑我", "content": "月浅灯深，梦里云归何处寻。", "dynasty": ""}
{"author": "秦观", "title": "鹧鸪天·枝上流莺和泪闻", "content": "枝上流莺和泪闻，新啼痕间旧啼痕。", "dynasty": ""}
{"title": "谒金门·示知命弟", "dynasty": "宋代", "author": "黄庭坚", "content": "山又水，行尽吴头楚尾。兄弟灯前家万里，相看如梦寐。君似成蹊桃李，入我草堂松桂。莫厌岁寒无气味，余生今已矣。"}
{"title": "蓦山溪·梅", "dynasty": "宋代", "author": "曹组", "content": "洗妆真态，不作铅花御。竹外一枝斜，想佳人，天寒日暮。黄昏院落，无处著清香，风细细，雪垂垂，何况江头路。月边疏影，梦到消魂处。梅子欲黄时，又须作，廉纤细雨。孤芳一世，供断有情愁，消瘦损，东阳也，试问花知否？"}
{"title": "虞美人·春山拂拂横秋水", "dynasty": "五代", "author": "冯延巳", "content": "春风拂拂横秋水，掩映遥相对。只知长作碧窗期，谁信东风吹散彩云飞。银屏梦与飞鸾远，只有珠帘卷。杨花零落月溶溶，尘掩玉筝弦柱画堂空。"}
{"title": "江间作四首·其三", "dynasty": "宋代", "author": "潘大临", "content": "西山通虎穴，赤壁隐龙宫。形胜三分国，波流万世功。沙明拳宿鹭，天阔退飞鸿。最羡渔竿客，归船雨打篷。"}
{"title": "读韩杜集", "dynasty": "唐代", "author": "杜牧", "content": "杜诗韩笔愁来读，似倩麻姑痒处搔。天外凤凰谁得髓？无人解合续弦胶。"}
{"author": "", "title": "孟子·万章章句下·第三节", "content": "用下敬上，谓之贵贵；用上敬下，谓之尊贤。贵贵、尊贤，其义一也。", "dynasty": ""}
{"author": "杜甫", "title": "兵车行", "content": "车辚辚，马萧萧，行人弓箭各在腰。", "dynasty": ""}
{"author": "纳兰性德", "title": "菩萨蛮·新寒中酒敲窗雨", "content": "记得别伊时，桃花柳万丝。", "dynasty": ""}
{"author": "佚名", "title": "庄子与惠子游于濠梁", "content": "惠子曰：子非鱼，安知鱼之乐？", "dynasty": ""}
{"author": "", "title": "荀子·不苟", "content": "公生明，偏生闇，端悫生通，诈伪生塞，诚信生神，夸诞生惑。", "dynasty": ""}
{"title": "醉蓬莱·夷则商七夕和方南山", "dynasty": "宋代", "author": "吴文英", "content": "望碧天书断，宝枕香留，泪痕盈袖。谁识秋娘，比行云纤瘦。象尺熏炉，翠针金缕，记倚床同绣。月亸琼梳，冰销粉汗，南花熏透。 尽是当时，少年清梦，臂约痕深，帕绡红皱。凭鹊传音，恨语多轻漏。润玉留情，沈郎无奈，向柳阴期候。数曲催阑，双铺深掩，风镮鸣兽。"}
{"title": "虞美人·残灯风灭炉烟冷", "dynasty": "清代", "author": "纳兰性德", "content": "残灯风灭炉烟冷，相伴唯孤影。判教狼藉醉清樽，为问世间醒眼是何人。难逢易散花间酒，饮罢空搔首。闲愁总付醉来眠，只恐醒时依旧到樽前。"}
{"title": "锦堂春·坠髻慵梳", "dynasty": "宋代", "author": "柳永", "content": "坠髻慵梳，愁蛾懒画，心绪是事阑珊。觉新来憔悴，金缕衣宽。认得这疏狂意下，向人诮譬如闲。把芳容整顿，恁地轻孤，争忍心安。依前过了旧约，甚当初赚我，偷翦云鬟。几时得归来，香阁深关。待伊要、尤云殢雨，缠绣衾、不与同欢。侭更深、款款问伊，今后敢更无端。"}
{"title": "宿池州齐山寺，即杜牧之九日登高处", "dynasty": "宋代", "author": "杨万里", "content": "我来秋浦正逢秋，梦里重来似旧游。风月不供诗酒债，江山长管古今愁。谪仙狂饮颠吟寺，小杜倡情冶思楼。问着州民浑不识，齐山依旧俯寒流。"}
{"title": "惜分飞·泪湿阑干花著露", "dynasty": "宋代", "author": "毛滂", "content": "泪湿阑干花著露，愁到眉峰碧聚。此恨平分取，更无言语空相觑。 断雨残云无意绪，寂寞朝朝暮暮。今夜山深处，断魂分付潮回去。"}
{"author": "", "title": "警世通言·卷四", "content": "不可以一时之誉，断其为君子；不可以一时之谤，断其为小人。", "dynasty": ""}
{"author": "皮日休", "title": "汴河怀古二首", "content": "若无水殿龙舟事，共禹论功不较多。", "dynasty": ""}
{"author": "杜甫", "title": "兵车行", "content": "车辚辚，马萧萧，行人弓箭各在腰。", "dynasty": ""}
{"author": "", "title": "左传·庄公·庄公十年", "content": "一鼓作气，再而衰，三而竭。", "dynasty": ""}
{"author": "李煜", "title": "浪淘沙令·帘外雨潺潺", "content": "帘外雨潺潺，春意阑珊。", "dynasty": ""}
{"title": "寻南溪常山道人隐居 / 寻南溪常道士", "dynasty": "唐代", "author": "刘长卿", "content": "一路经行处，莓苔见履痕。白云依静渚，春草闭闲门。过雨看松色，随山到水源。溪花与禅意，相对亦忘言。"}
{"title": "山鬼谣·问何年", "dynasty": "宋代", "author": "辛弃疾", "content": "雨岩有石，状怪甚，取《离骚》《九歌》，名曰“山鬼”，因赋《摸鱼儿》，改今名。\r\n问何年、此山来此？西风落日无语。看君似是羲皇上，直作太初名汝。溪上路，算只有、红尘不到今犹古。一杯谁举？笑我醉呼君，崔嵬未起，山鸟覆杯去。须记取：昨夜龙湫风雨，门前石浪掀舞。四更山鬼吹灯啸，惊倒世间儿女。依约处，还问我：清游杖履公良苦。神交心许。待万里携君，鞭笞鸾凤，诵我《远游》赋。"}
{"title": "赏海棠花妖诗", "dynasty": "清代", "author": "高鹗", "content": "海棠何事忽摧隤？今日繁花为底开？应是北堂增寿考，一阳旋复占先梅。"}
{"title": "岁晚", "dynasty": "宋代", "author": "王安石", "content": "月映林塘静，风含笑语凉。俯窥怜绿净，小立伫幽香。携幼寻新菂，扶衰坐野航。延缘久未已，岁晚惜流光。"}
{"title": "水调歌头·九日游云洞和韩南涧尚书韵", "dynasty": "宋代", "author": "辛弃疾", "content": "今日复何日，黄菊为谁开？渊明谩爱重九，胸次正崔嵬。酒亦关人何事，政自不能不尔，谁遣白衣来。醉把西风扇，随处障尘埃。为公饮，须一日，三百杯。此山高处东望，云气见蓬莱。翳凤骖鸾公去，落佩倒冠吾事，抱病且登台。归路踏明月，人影共徘徊。"}
{"author": "周邦彦", "title": "解语花·上元", "content": "箫鼓喧，人影参差，满路飘香麝。", "dynasty": ""}
{"author": "欧阳修", "title": "生查子·含羞整翠鬟", "content": "深院锁黄昏，阵阵芭蕉雨。", "dynasty": ""}
{"author": "王建", "title": "雨过山村", "content": "雨里鸡鸣一两家，竹溪村路板桥斜。", "dynasty": ""}
{"author": "李商隐", "title": "嫦娥", "content": "嫦娥应悔偷灵药，碧海青天夜夜心。", "dynasty": ""}
{"author": "戴复古", "title": "水调歌头·题李季允侍郎鄂州吞云楼", "content": "岳王祠畔，杨柳烟锁古今愁。", "dynasty": ""}
{"title": "织妇叹", "dynasty": "宋代", "author": "戴复古", "content": "春蚕成丝复成绢，养得夏蚕重剥茧。绢未脱轴拟输官，丝未落车图赎典。一春一夏为蚕忙，织妇布衣仍布裳。有布得着犹自可，今年无麻愁杀我。"}
{"title": "岳鄂王墓", "dynasty": "元代", "author": "赵孟頫", "content": "鄂王坟上草离离，秋日荒凉石兽危。南渡君臣轻社稷，中原父老望旌旗。英雄已死嗟何及，天下中分遂不支。莫向西湖歌此曲，水光山色不胜悲。"}
{"title": "临江仙·金谷无烟宫树绿", "dynasty": "宋代", "author": "辛弃疾", "content": "金谷无烟宫树绿，嫩寒生怕春风。博山微透暖薰笼。小楼春色里，幽梦雨声中。别浦鲤鱼何日到，锦书封恨重重。海棠花下去年逢。也应随分瘦，忍泪觅残红。"}
{"title": "惜牡丹花二首", "dynasty": "唐代", "author": "白居易", "content": "翰林院北厅花下作惆怅阶前红牡丹，晚来唯有两枝残。明朝风起应吹尽，夜惜衰红把火看。\r\n新昌窦给事宅南亭花下作寂寞萎红低向雨，离披破艳散随风。晴明落地犹惆怅，何况飘零泥土中。"}
{"title": "有瞽", "dynasty": "先秦", "author": "佚名", "content": "有瞽有瞽，在周之庭。设业设虡，崇牙树羽。应田县鼓，鞉磬柷圉。既备乃奏，箫管备举。喤喤厥声，肃雍和鸣，先祖是听。我客戾止，永观厥成。"}
{"author": "杜甫", "title": "八月十五夜月二首", "content": "满月飞明镜，归心折大刀。", "dynasty": ""}
{"author": "孟郊", "title": "烈女操", "content": "梧桐相待老，鸳鸯会双死。", "dynasty": ""}
{"author": "欧阳修", "title": "踏莎行·候馆梅残", "content": "寸寸柔肠，盈盈粉泪。", "dynasty": ""}
{"author": "韦应物", "title": "东郊", "content": "微雨霭芳原，春鸠鸣何处。", "dynasty": ""}
{"author": "佚名", "title": "抑", "content": "投我以桃，报之以李。", "dynasty": ""}
{"title": "清平乐·平原放马", "dynasty": "宋代", "author": "张炎", "content": "辔摇衔铁。蹴踏平原雪。勇趁军声曾汗血。闲过升平时节。 茸茸春草天涯。涓涓野水晴沙。多少骅骝老去，至今犹困盐车。"}
{"title": "潍县署中画竹呈年伯包大中丞括 / 墨竹图题诗", "dynasty": "清代", "author": "郑燮", "content": "衙斋卧听萧萧竹，疑是民间疾苦声。些小吾曹州县吏，一枝一叶总关情。"}
{"title": "穆陵关北逢人归渔阳", "dynasty": "唐代", "author": "刘长卿", "content": "逢君穆陵路，匹马向桑乾。楚国苍山古，幽州白日寒。城池百战后，耆旧几家残。处处蓬蒿遍，归人掩泪看。"}
{"title": "放言五首·其三", "dynasty": "唐代", "author": "白居易", "content": "赠君一法决狐疑，不用钻龟与祝蓍。试玉要烧三日满，辨材须待七年期。周公恐惧流言日，王莽谦恭未篡时。向使当初身便死，一生真伪复谁知？"}
{"title": "咏长城", "dynasty": "唐代", "author": "汪遵", "content": "秦筑长城比铁牢，蕃戎不敢过临洮。 虽然万里连云际，争及尧阶三尺高。"}
{"author": "白朴", "title": "天净沙·春", "content": "春山暖日和风，阑干楼阁帘栊，杨柳秋千院中。", "dynasty": ""}
{"author": "文天祥", "title": "正气歌", "content": "时穷节乃见，一一垂丹青。", "dynasty": ""}
{"author": "李白", "title": "子夜吴歌·春歌", "content": "秦地罗敷女，采桑绿水边。", "dynasty": ""}
{"author": "", "title": "围炉夜话·第九九则", "content": "人之足传，在有德，不在有位", "dynasty": ""}
{"author": "纳兰性德", "title": "采桑子·当时错", "content": "而今才道当时错，心绪凄迷。", "dynasty": ""}
{"title": "夜行船·满眼东风飞絮", "dynasty": "宋代", "author": "欧阳修", "content": "满眼东风飞絮。催行色、短亭春暮。落花流水草连云，看看是、断肠南浦。檀板未终人去去。扁舟在、绿杨深处。手把金樽难为别，更那听、乱莺疏雨。"}
{"title": "龙池", "dynasty": "唐代", "author": "李商隐", "content": "龙池赐酒敞云屏，羯鼓声高众乐停。夜半宴归宫漏永，薛王沉醉寿王醒。"}
{"title": "促织", "dynasty": "唐代", "author": "杜甫", "content": "促织甚微细，哀音何动人。草根吟不稳，床下夜相亲。 久客得无泪，放妻难及晨。悲丝与急管，感激异天真。"}
{"title": "青玉案·春寒恻恻春阴薄", "dynasty": "宋代", "author": "顾德辉", "content": "春寒恻恻春阴薄。整半月，春萧索。晴日朝来升屋角。树头幽鸟，对调新语，语罢双飞却。红入花腮青入萼。尽不爽，花期约。可恨狂风空自恶。晓来一阵，晚来一阵，难道都吹落？"}
{"title": "鬲溪梅令·丙辰冬自无锡归作此寓意", "dynasty": "宋代", "author": "姜夔", "content": "丙辰冬，自无锡归，作此寓意。\r\n好花不与殢香人，浪粼粼。又恐春风归去绿成阴，玉钿何处寻。木兰双桨梦中云，小横陈。漫向孤山山下觅盈盈，翠禽啼一春。"}
{"author": "李煜", "title": "浪淘沙令·帘外雨潺潺", "content": "梦里不知身是客，一晌贪欢。", "dynasty": ""}
{"author": "王安石", "title": "渔家傲·平岸小桥千嶂抱", "content": "忽忆故人今总老。贪梦好。茫然忘了邯郸道。", "dynasty": ""}
{"author": "", "title": "孟子·尽心章句上·第三十三节", "content": "杀一无罪，非仁也；非其有而取之，非义也。", "dynasty": ""}
{"author": "", "title": "茶经·五之煮", "content": "其水，用山水上，江水中，井水下。", "dynasty": ""}
{"author": "", "title": "罗织经·阅人卷第一", "content": "成事享其功，败事委其过，且圣人弗能逾者，概人之本然也。", "dynasty": ""}
{"title": "清平乐·烟轻雨小", "dynasty": "宋代", "author": "晏几道", "content": "烟轻雨小。紫陌香尘少。谢客池塘生绿草。一夜红梅先老。 旋题罗带新诗。重寻杨柳佳期。强半春寒去后，几番花信来时。"}
{"title": "喜迁莺·街鼓动", "dynasty": "唐代", "author": "韦庄", "content": "街鼓动，禁城开，天上探人回。凤衔金榜出云来，平地一声雷。莺已迁，龙已化，一夜满城车马。家家楼上簇神仙，争看鹤冲天。"}
{"title": "山园小梅二首", "dynasty": "宋代", "author": "林逋", "content": "众芳摇落独暄妍，占尽风情向小园。疏影横斜水清浅，暗香浮动月黄昏。霜禽欲下先偷眼，粉蝶如知合断魂。幸有微吟可相狎，不须檀板共金樽。\r\n剪绡零碎点酥乾，向背稀稠画亦难。日薄从甘春至晚，霜深应怯夜来寒。澄鲜只共邻僧惜，冷落犹嫌俗客看。忆着江南旧行路，酒旗斜拂堕吟鞍。"}
{"title": "满江红·蒜山怀古", "dynasty": "清代", "author": "吴伟业", "content": "沽酒南徐，听夜雨、江声千尺。记当年、阿童东下，佛狸深入。白面书生成底用？萧郎裙屐偏轻敌。笑风流北府好谈兵，参军客。人事改，寒云白。旧垒废，神鸦集。尽沙沉浪洗，断戈残戟。落日楼船鸣铁锁，西风吹尽王侯宅。任黄芦苦竹打寒潮，渔樵笛。"}
{"title": "荔枝香近·送人游南徐", "dynasty": "宋代", "author": "吴文英", "content": "锦带吴钩，征思横雁水。夜吟敲落霜红，船傍枫桥系。相思不管年华，唤酒吴娃市。因话、驻马新堤步秋绮。 淮楚尾。暮云送、人千里。细雨南楼，香密锦温曾醉。花谷依然，秀靥偷春小桃李。为语梦窗憔悴。"}
{"author": "", "title": "荀子·荣辱", "content": "短绠不可以汲深井之泉，知不几者不可与及圣人之言。", "dynasty": ""}
{"author": "", "title": "红楼梦·第二回", "content": "正不容邪，邪复妒正。", "dynasty": ""}
{"author": "白居易", "title": "早冬", "content": "霜轻未杀萋萋草，日暖初干漠漠沙。", "dynasty": ""}
{"author": "温庭筠", "title": "苏武庙", "content": "云边雁断胡天月，陇上羊归塞草烟。", "dynasty": ""}
{"author": "朱淑真", "title": "减字木兰花·春怨", "content": "伫立伤神。无奈轻寒著摸人。", "dynasty": ""}
{"title": "祭常山回小猎", "dynasty": "宋代", "author": "苏轼", "content": "青盖前头点皂旗，黄茅冈下出长围。弄风骄马跑空立，趁兔苍鹰掠地飞。回望白云生翠巘，归来红叶满征衣。圣明若用西凉簿，白羽犹能效一挥。"}
{"title": "将进酒·城下路", "dynasty": "宋代", "author": "贺铸", "content": "城下路，凄风露，今人犁田古人墓。岸头沙，带蒹葭，漫漫昔时流水今人家。黄埃赤日长安道，倦客无浆马无草。开函关，掩函关，千古如何不见一人闲？六国扰，三秦扫，初谓商山遗四老。驰单车，致缄书，裂荷焚芰接武曳长裾。高流端得酒中趣，深入醉乡安稳处。生忘形，死忘名。谁论二豪初不数刘伶？"}
{"title": "叨叨令·溪边小径舟横渡", "dynasty": "元代", "author": "佚名", "content": "溪边小径舟横渡，门前流水清如玉。青山隔断红尘路，白云满地无寻处。说与你寻不得也么哥，寻不得也么哥，却原来侬家鹦鹉洲边住。"}
{"title": "灵隐寺", "dynasty": "唐代", "author": "宋之问", "content": "鹫岭郁岧峣，龙宫锁寂寥。楼观沧海日，门对浙江潮。桂子月中落，天香云外飘。扪萝登塔远，刳木取泉遥。霜薄花更发，冰轻叶未凋。夙龄尚遐异，搜对涤烦嚣。待入天台路，看余度石桥。"}
{"title": "南有嘉鱼", "dynasty": "先秦", "author": "佚名", "content": "南有嘉鱼，烝然罩罩。君子有酒，嘉宾式燕以乐。南有嘉鱼，烝然汕汕。君子有酒，嘉宾式燕以衎。南有樛木，甘瓠累之。君子有酒，嘉宾式燕绥之。翩翩者鵻，烝然来思。君子有酒，嘉宾式燕又思。"}
{"author": "范云", "title": "别诗", "content": "昔去雪如花，今来花似雪。", "dynasty": ""}
{"author": "查慎行", "title": "三闾祠", "content": "莫嫌举世无知己，未有庸人不忌才。", "dynasty": ""}
{"author": "杜甫", "title": "曲江对雨", "content": "林花著雨胭脂湿，水荇牵风翠带长。", "dynasty": ""}
{"author": "李益", "title": "上汝州郡楼", "content": "今日山城对垂泪，伤心不独为悲秋。", "dynasty": ""}
{"author": "李璟", "title": "摊破浣溪沙·手卷真珠上玉钩", "content": "青鸟不传云外信，丁香空结雨中愁。", "dynasty": ""}
{"title": "羽林行", "dynasty": "唐代", "author": "王建", "content": "长安恶少出名字，楼下劫商楼上醉。天明下直明光宫，散入五陵松柏中。百回杀人身合死，赦书尚有收城功。九衢一日消息定，乡吏籍中重改姓。出来依旧属羽林，立在殿前射飞禽。"}
{"title": "满庭芳·茶", "dynasty": "宋代", "author": "黄庭坚", "content": "北苑春风，方圭圆璧，万里名动京关。碎身粉骨，功合上凌烟。尊俎风流战胜，降春睡、开拓愁边。纤纤捧，研膏浅乳，金缕鹧鸪斑。 相如，虽病渴，一觞一咏，宾有群贤。为扶起灯前，醉玉颓山。搜搅胸中万卷，还倾动、三峡词源。归来晚，文君未寐，相对小窗前。"}
{"title": "长亭怨慢·重过中庵故园", "dynasty": "宋代", "author": "王沂孙", "content": "泛孤艇、东皋过遍。尚记当日，绿阴门掩。屐齿莓阶，酒痕罗袖事何限。欲寻前迹，空惆怅、成秋苑。自约赏花人，别后总、风流云散。水远。怎知流水外，却是乱山尤远。天涯梦短。想忘了，绮疏雕槛。望不尽，冉冉斜阳，抚乔木、年华将晚。但数点红英，犹记西园凄婉。"}
{"title": "采桑子·谁翻乐府凄凉曲", "dynasty": "清代", "author": "纳兰性德", "content": "谁翻乐府凄凉曲？风也萧萧，雨也萧萧，瘦尽灯花又一宵。不知何事萦怀抱，醒也无聊，醉也无聊，梦也何曾到谢桥。"}
{"title": "都人士", "dynasty": "先秦", "author": "佚名", "content": "彼都人士，狐裘黄黄。其容不改，出言有章。行归于周，万民所望。\r\n彼都人士，台笠缁撮。彼君子女，绸直如发。我不见兮，我心不说。\r\n彼都人士，充耳琇实。彼君子女，谓之尹吉。我不见兮，我心苑结。\r\n彼都人士，垂带而厉。彼君子女，卷发如虿。我不见兮，言从之迈。\r\n匪伊垂之，带则有余。匪伊卷之，发则有旟。我不见兮，云何盱矣。"}
{"author": "李世民", "title": "望雪", "content": "冻云宵遍岭，素雪晓凝华。", "dynasty": ""}
{"author": "张谓", "title": "早梅", "content": "不知近水花先发，疑是经冬雪未销。", "dynasty": ""}
{"author": "苏轼", "title": "西江月·顷在黄州", "content": "障泥未解玉骢骄，我欲醉眠芳草。", "dynasty": ""}
{"author": "", "title": "汉书·传·李广苏建传", "content": "丈夫不能再辱。", "dynasty": ""}
{"author": "王维", "title": "九月九日忆山东兄弟 / 九月九忆山东兄弟", "content": "遥知兄弟登高处，遍插茱萸少一人。", "dynasty": ""}
{"title": "奉和元日赐群臣柏叶应制", "dynasty": "唐代", "author": "赵彦昭", "content": "器乏雕梁器，材非构厦材。但将千岁叶，常奉万年杯。"}
{"title": "梦江南·新来好", "dynasty": "清代", "author": "纳兰性德", "content": "新来好，唱得虎头词。一片冷香唯有梦，十分清瘦更无诗。标格早梅知。"}
{"title": "题宗之家初序潇湘图", "dynasty": "宋代", "author": "吴激", "content": "江南春水碧于酒，客子往来船是家。忽见画图疑是梦，而今鞍马老风沙。"}
{"title": "昭君怨·牡丹", "dynasty": "宋代", "author": "刘克庄", "content": "曾看洛阳旧谱，只许姚黄独步。若比广陵花，太亏他。旧日王侯园圃，今日荆榛狐兔。君莫说中州，怕花愁。"}
{"title": "雨后池上", "dynasty": "宋代", "author": "刘攽", "content": "一雨池塘水面平，淡磨明镜照檐楹。东风忽起垂杨舞，更作荷心万点声。"}
{"author": "李白", "title": "与夏十二登岳阳楼", "content": "醉后凉风起，吹人舞袖回。", "dynasty": ""}
{"author": "李璟", "title": "摊破浣溪沙·手卷真珠上玉钩", "content": "青鸟不传云外信，丁香空结雨中愁。", "dynasty": ""}
{"author": "", "title": "孟子·告子章句上·第九节", "content": "虽有天下易生之物也，一日暴之，十日寒之。未有能生者也。", "dynasty": ""}
{"author": "王维", "title": "辋川闲居赠裴秀才迪", "content": "寒山转苍翠，秋水日潺湲。", "dynasty": ""}
{"author": "曹操", "title": "短歌行", "content": "慨当以慷，忧思难忘。", "dynasty": ""}
{"title": "薛氏瓜庐", "dynasty": "宋代", "author": "赵师秀", "content": "不作封侯念，悠然远世纷。惟应种瓜事，犹被读书分。野水多于地，春山半是云。吾生嫌已老，学圃未如君。"}
{"title": "夷门歌", "dynasty": "唐代", "author": "王维", "content": "七雄雄雌犹未分，攻城杀将何纷纷。秦兵益围邯郸急，魏王不救平原君。公子为嬴停驷马，执辔愈恭意愈下。亥为屠肆鼓刀人，嬴乃夷门抱关者。非但慷慨献良谋，意气兼将身命酬。向风刎颈送公子，七十老翁何所求。"}
{"title": "咏三良", "dynasty": "魏晋", "author": "陶渊明", "content": "弹冠乘通津，但惧时我遗。服勤尽岁月，常恐功愈微。忠情谬获露，遂为君所私。出则陪文舆，人必侍丹帷。箴规响已从，计议初无亏。一朝长逝后，愿言同此归。厚恩固难忘，君命安可违！临穴罔惟疑，投义志攸希。荆棘笼高坟，黄鸟声正悲。良人不可赎，泫然沾我衣。"}
{"title": "菩萨蛮·回文夏闺怨", "dynasty": "宋代", "author": "苏轼", "content": "柳庭风静人眠昼，昼眠人静风庭柳。香汗薄衫凉，凉衫薄汗香。手红冰碗藕，藕碗冰红手。郎笑藕丝长，长丝藕笑郎。"}
{"title": "永遇乐·投老空山", "dynasty": "宋代", "author": "辛弃疾", "content": "检校停云新种杉松，戏作。时欲作亲旧报书，纸笔偶为大风吹去，末章因及之。\r\n投老空山，万松手种，政尔堪叹。何日成阴，吾年有几，似见儿孙晚。古来池馆，云烟草棘，长使后人凄断。想当年良辰已恨，夜阑酒空人散。停云高处，谁知老子，万事不关心眼。梦觉东窗，聊复尔耳，起欲题书简。霎时风怒，倒翻笔砚，天也只教吾懒。又何事，催诗雨急，片云斗暗。"}
{"author": "张先", "title": "天仙子·水调数声持酒听", "content": "临晚镜，伤流景，往事后期空记省。", "dynasty": ""}
{"author": "元好问", "title": "同儿辈赋未开海棠", "content": "枝间新绿一重重， 小蕾深藏数点红。", "dynasty": ""}
{"author": "戴圣", "title": "虽有嘉肴", "content": "故曰：教学相长也。", "dynasty": ""}
{"author": "方干", "title": "送从兄郜 / 韦郜 / 途中别孙璐", "content": "流年莫虚掷，华发不相容。", "dynasty": ""}
{"author": "王昌龄", "title": "从军行七首·其四", "content": "黄沙百战穿金甲，不破楼兰终不还。", "dynasty": ""}
{"title": "解语花·上元", "dynasty": "宋代", "author": "周邦彦", "content": "风消焰蜡，露浥红莲，花市光相射。桂华流瓦。纤云散，耿耿素娥欲下。衣裳淡雅。看楚女纤腰一把。箫鼓喧，人影参差，满路飘香麝。因念都城放夜。望千门如昼，嬉笑游冶。钿车罗帕。相逢处，自有暗尘随马。年光是也。唯只见、旧情衰谢。清漏移，飞盖归来，从舞休歌罢。"}
{"title": "沁园春·再到期思卜筑", "dynasty": "宋代", "author": "辛弃疾", "content": "一水西来，千丈晴虹，十里翠屏。喜草堂经岁，重来杜老，斜川好景，不负渊明。老鹤高飞，一枝投宿，长笑蜗牛戴屋行。平章了，待十分佳处，著个茅亭。青山意气峥嵘。似为我归来妩媚生。解频教花鸟，前歌後舞，更催云水，暮送朝迎。酒圣诗豪，可能无势，我乃而今驾驭卿。清溪上，被山灵却笑，白发归耕。"}
{"title": "少年游·玉壶冰莹兽炉灰", "dynasty": "宋代", "author": "欧阳修", "content": "玉壶冰莹兽炉灰。人起绣帘开。春丛一夜，六花开尽，不待剪刀催。洛阳城阙中天起，高下遍楼台。絮乱风轻，拂鞍沾袖，归路似章街。"}
{"title": "梦李白二首·其一", "dynasty": "唐代", "author": "杜甫", "content": "死别已吞声，生别常恻恻。江南瘴疠地，逐客无消息。故人入我梦，明我长相忆。君今在罗网，何以有羽翼？恐非平生魂，路远不可测。魂来枫林青，魂返关塞黑。落月满屋梁，犹疑照颜色。水深波浪阔，无使蛟龙得。"}
{"title": "咏秋江", "dynasty": "宋代", "author": "林逋", "content": "苍茫沙嘴鹭鸶眠，片水无痕浸碧天。最爱芦花经雨后，一蓬烟火饭鱼船。"}
{"author": "", "title": "三国志·魏书·武帝纪", "content": "吾任天下之智力，以道御之，无所不可。", "dynasty": ""}
{"author": "杜甫", "title": "闻官军收河南河北", "content": "却看妻子愁何在，漫卷诗书喜欲狂。", "dynasty": ""}
{"author": "李白", "title": "短歌行", "content": "北斗酌美酒，劝龙各一觞。", "dynasty": ""}
{"author": "辛弃疾", "title": "南乡子·登京口北固亭有怀", "content": "天下英雄谁敌手？曹刘。生子当如孙仲谋。", "dynasty": ""}
{"author": "周邦彦", "title": "蝶恋花·早行", "content": "月皎惊乌栖不定，更漏将残，辘轳牵金井。", "dynasty": ""}
{"title": "满江红·雨后荒园", "dynasty": "金朝", "author": "段克己", "content": "遁庵主人植菊阶下，秋雨既盛，草莱芜没，殆不可见。江空岁晚，霜余草腐，而吾菊始发数花，生意凄然，似诉余以不遇，感而赋之。凶李生湛然归，寄菊轩弟。\r\n雨后荒园，群卉尽、律残无射。疏篱下，此花能保，英英鲜质。盈把足娱陶令意，夕餐谁似三闾洁？到而今、狼藉委苍苔，无人惜。堂上客，须空白。都无语，怀畴昔。恨因循过了，重阳佳节。飒飒凉风吹汝急，汝身孤特应难立。谩临风、三嗅绕芳丛，歌还泣。"}
{"title": "虞美人·春愁", "dynasty": "宋代", "author": "陈亮", "content": "东风荡飏轻云缕，时送萧萧雨。水边画榭燕新归，一口香泥湿带、落花飞。 海棠糁径铺香绣，依旧成春瘦。黄昏庭院柳啼鸦，记得那人和月、折梨花。"}
{"title": "风流子·出关见桃花", "dynasty": "清代", "author": "张惠言", "content": "海风吹瘦骨，单衣冷、四月出榆关。看地尽塞垣，惊沙北走；山侵溟渤，叠障东还。人何在？柳柔摇不定，草短绿应难。一树桃花，向人独笑；颓垣短短，曲水湾湾。东风知多少？帝城三月暮，芳思都删。不为寻春较远，辜负春阑。念玉容寂寞，更无人处，经他风雨，能几多番？欲附西来驿使，寄与春看。"}
{"title": "虞美人·风回小院庭芜绿", "dynasty": "五代", "author": "李煜", "content": "风回小院庭芜绿，柳眼春相续。凭阑半日独无言，依旧竹声新月似当年。笙歌未散尊罍在，池面冰初解。烛明香暗画堂深，满鬓青霜残雪思难任。"}
{"title": "小戎", "dynasty": "先秦", "author": "佚名", "content": "小戎俴收，五楘梁辀。游环胁驱，阴靷鋈续。文茵畅毂，驾我骐馵。言念君子，温其如玉。在其板屋，乱我心曲。四牡孔阜，六辔在手。骐骝是中，騧骊是骖。龙盾之合，鋈以觼軜。言念君子，温其在邑。方何为期？胡然我念之。俴驷孔群，厹矛鋈錞。蒙伐有苑，虎韔镂膺。交韔二弓，竹闭绲滕。言念君子，载寝载兴。厌厌良人，秩秩德音。"}
{"author": "", "title": "史记·淮阴侯列传", "content": "败军之将，不可以言勇。", "dynasty": ""}
{"author": "王湾", "title": "次北固山下", "content": "归雁洛阳边。", "dynasty": ""}
{"author": "王昌龄", "title": "出塞二首·其一", "content": "秦时明月汉时关，万里长征人未还。", "dynasty": ""}
{"author": "周晋", "title": "点绛唇·访牟存叟南漪钓隐", "content": "移舟去。未成新句。一砚梨花雨。", "dynasty": ""}
{"author": "", "title": "菜根谭·概论", "content": "功过不宜少混，混则人怀惰隳之心", "dynasty": ""}
{"title": "柳", "dynasty": "宋代", "author": "寇准", "content": "晓带轻烟间杏花，晚凝深翠拂平沙。长条别有风流处，密映钱塘苏小家。"}
{"title": "清江引·竞功名有如车下坡", "dynasty": "元代", "author": "贯云石", "content": "竞功名有如车下坡，惊险谁参破？昨日玉堂臣，今日遭残祸。争如我避风波走在安乐窝！"}
{"title": "腊日游孤山访惠勤惠思二僧", "dynasty": "宋代", "author": "苏轼", "content": "天欲雪，云满湖，楼台明灭山有无。水清出石鱼可数，林深无人鸟相呼。腊日不归对妻孥，名寻道人实自娱。道人之居在何许？宝云山前路盘纡。孤山孤绝谁肯庐？道人有道山不孤。纸窗竹屋深自暖，拥褐坐睡依团蒲。天寒路远愁仆夫，整驾催归及未晡。出山回望云木合，但见野鹘盘浮图。兹游淡薄欢有余，到家恍如梦遽遽。作诗火急追亡逋，清景一失后难摹。"}
{"title": "浣溪沙·楼倚春江百尺高", "dynasty": "宋代", "author": "张先", "content": "楼倚春江百尺高，烟中还未见归桡，几时期信似江潮？花片片飞风弄蝶，柳阴阴下水平桥，日长才过又今宵。"}
{"title": "春晚", "dynasty": "宋代", "author": "范成大", "content": "荒园萧瑟懒追随，舞燕啼莺各自私。窗下日长多得睡，尊前花老不供诗。吾衰久矣双蓬鬓，归去来兮一钓丝。想见篱东春涨动，小舟无伴柳丝垂。"}
{"author": "李白", "title": "永王东巡歌十一首", "content": "但用东山谢安石，为君谈笑净胡沙。", "dynasty": ""}
{"author": "孟浩然", "title": "夏日南亭怀辛大", "content": "荷风送香气，竹露滴清响。", "dynasty": ""}
{"author": "", "title": "论语·为政篇", "content": "温故而知新，可以为师矣。", "dynasty": ""}
{"author": "", "title": "周易·损卦", "content": "三人行则损一人，一人行则得其友。", "dynasty": ""}
{"author": "李商隐", "title": "菊花", "content": "暗暗淡淡紫，融融冶冶黄。", "dynasty": ""}
{"title": "巴江柳", "dynasty": "唐代", "author": "李商隐", "content": "巴江可惜柳，柳色绿侵江。好向金銮殿，移阴入绮窗。"}
{"title": "赠郭季鹰", "dynasty": "唐代", "author": "李白", "content": "河东郭有道，于世若浮云。盛德无我位，清光独映君。耻将鸡并食，长与凤为群。一击九千仞，相期凌紫氛。"}
{"title": "秋日赴阙题潼关驿楼 / 行次潼关逢魏扶东归", "dynasty": "唐代", "author": "许浑", "content": "红叶晚萧萧，长亭酒一瓢。残云归太华，疏雨过中条。树色随山迥，河声入海遥。帝乡明日到，犹自梦渔樵。"}
{"title": "禅悦二首·其一", "dynasty": "清代", "author": "张问陶", "content": "蒲团清坐道心长，消受莲花自在香。八万四千门路别，谁知方寸即西方。"}
{"title": "北人食菱", "dynasty": "明代", "author": "江盈科", "content": "北人生而不识菱者，仕于南方，席上啖菱，并壳入口。或曰：“食菱须去壳。”其人自护所短，曰：“我非不知，并壳者，欲以去热也。”问者曰：“北土亦有此物否？”答曰：“前山后山，何地不有？”\r\n　　夫菱生于水而非土产，此坐强不知以为知也。"}
{"author": "苏轼", "title": "琴诗", "content": "若言琴上有琴声，放在匣中何不鸣？", "dynasty": ""}
{"author": "李白", "title": "将进酒", "content": "五花马，千金裘，呼儿将出换美酒，与尔同销万古愁。", "dynasty": ""}
{"author": "冯延巳", "title": "醉花间·晴雪小园春未到", "content": "山川风景好，自古金陵道，少年看却老。", "dynasty": ""}
{"author": "晁补之", "title": "忆少年·别历下", "content": "无穷官柳，无情画舸，无根行客。", "dynasty": ""}
{"author": "欧阳修", "title": "和王介甫明妃曲二首 / 明妃曲和王介甫作", "content": "红颜胜人多薄命，莫怨东风当自嗟。", "dynasty": ""}
{"title": "秋怀", "dynasty": "宋代", "author": "欧阳修", "content": "节物岂不好，秋怀何黯然！西风酒旗市，细雨菊花天。感事悲双鬓，包羞食万钱。鹿车何日驾，归去颍东田。"}
{"title": "减字木兰花·淮山隐隐", "dynasty": "宋代", "author": "淮上女", "content": "淮山隐隐，千里云峰千里恨。淮水悠悠，万顷烟波万顷愁。山长水远，遮断行人东望眼。恨旧愁新，有泪无言对晚春。"}
{"title": "蝶恋花·送春", "dynasty": "宋代", "author": "朱淑真", "content": "楼外垂杨千万缕。欲系青春，少住春还去。犹自风前飘柳絮。随春且看归何处。 绿满山川闻杜宇。便做无情，莫也愁人苦。把酒送春春不语。黄昏却下潇潇雨。"}
{"title": "古离别", "dynasty": "唐代", "author": "韦庄", "content": "晴烟漠漠柳毵毵，不那离情酒半酣。 更把玉鞭云外指，断肠春色在江南。"}
{"title": "望江南·春睡起", "dynasty": "宋代", "author": "金德淑", "content": "春睡起，积雪满燕山。万里长城横玉带，六街灯火已阑珊，人立蓟楼间。空懊恼，独客此时还。辔压马头金错落？鞍笼驼背锦斓班，肠断唱阳关。"}
{"author": "柳永", "title": "鹤冲天·黄金榜上", "content": "黄金榜上，偶失龙头望。", "dynasty": ""}
{"author": "白居易", "title": "放言五首·其一", "content": "朝真暮伪何人辨，古往今来底事无。", "dynasty": ""}
{"author": "崔颢", "title": "长干行·君家何处住", "content": "停船暂借问，或恐是同乡。", "dynasty": ""}
{"author": "", "title": "荀子·劝学", "content": "故木受绳则直，金就砺则利，君子博学而日参省乎己，则知明而行无过矣。", "dynasty": ""}
{"author": "李商隐", "title": "菊花", "content": "暗暗淡淡紫，融融冶冶黄。", "dynasty": ""}
{"title": "竹枝词·山桃红花满上头", "dynasty": "唐代", "author": "刘禹锡", "content": "山桃红花满上头，蜀江春水拍山流。花红易衰似郎意，水流无限似侬愁。"}
{"title": "再宿武关", "dynasty": "唐代", "author": "李涉", "content": "远别秦城万里游，乱山高下出商州。关门不锁寒溪水，一夜潺湲送客愁。"}
{"title": "和郭主簿·其一", "dynasty": "魏晋", "author": "陶渊明", "content": "蔼蔼堂前林，中夏贮清阴。凯风因时来，回飙开我襟。息交游闲业，卧起弄书琴。园蔬有余滋，旧谷犹储今。营己良有极，过足非所钦。舂秫作美酒，酒熟吾自斟。弱子戏我侧，学语未成音。此事真复乐，聊用忘华簪。遥遥望白云，怀古一何深！"}
{"title": "夜飞鹊·蔡司户席上南花", "dynasty": "宋代", "author": "吴文英", "content": "金规印遥汉，庭浪无纹。清雪冷沁花薰。天街曾醉美人畔，凉枝移插乌巾。西风骤惊散，念梭悬愁结，蒂翦离痕。中郎旧恨，寄横竹、吹裂哀云。 空剩露华烟彩，人影断幽坊，深闭千门。浑似飞仙入梦，袜罗微步，流水青苹。轻冰润□，怅今朝、不共清尊。怕云槎来晚，流红信杳，萦断秋魂。"}
{"title": "煞·赠长春宫雪庵学士", "dynasty": "元代", "author": "王伯成", "content": "莫苦求，休强揽。莫教邂逅遭坑陷。恐哉笞杖徒流绞，慎矣公侯伯子男。争夸炫，千钟美禄，一品高衔？"}
{"author": "卢纶", "title": "和张仆射塞下曲六首", "content": "鹫翎金仆姑，燕尾绣蝥弧。", "dynasty": ""}
{"author": "", "title": "吕氏春秋·论·不苟论", "content": "败莫大于不自知。", "dynasty": ""}
{"author": "严蕊", "title": "如梦令·道是梨花不是", "content": "白白与红红，别是东风情味。", "dynasty": ""}
{"author": "李益", "title": "喜见外弟又言别", "content": "问姓惊初见，称名忆旧容。", "dynasty": ""}
{"author": "", "title": "千字文·全文", "content": "女慕贞洁，男效才良。", "dynasty": ""}
{"title": "如梦令·一抹斜阳沙觜", "dynasty": "明代", "author": "刘基", "content": "一抹斜阳沙觜，几点闲鸥草际，乌榜小渔舟，摇过半江秋水。风起，风起，棹入白苹花里。"}
{"title": "沁园春·送春", "dynasty": "宋代", "author": "刘辰翁", "content": "春，汝归欤？风雨蔽江，烟尘暗天。况雁门阨塞，龙沙渺莽，东连吴会，西至秦川。芳草迷津，飞花拥道，小为蓬壶借百年。江南好，问夫君何事，不少留连？江南正是堪怜！但满眼杨花化白毡。看兔葵燕麦，华清宫里；蜂黄蝶粉，凝碧池边。我已无家，君归何里？中路徘徊七宝鞭。风回处，寄一声珍重，两地潸然！"}
{"title": "送方外上人 / 送上人", "dynasty": "唐代", "author": "刘长卿", "content": "孤云将野鹤，岂向人间住。莫买沃洲山，时人已知处。"}
{"title": "春晓曲 / 玉楼春 / 木兰花", "dynasty": "唐代", "author": "温庭筠", "content": "家临长信往来道，乳燕双双拂烟草。油壁车轻金犊肥，流苏帐晓春鸡早。笼中娇鸟暖犹睡，帘外落花闲不扫。衰桃一树近前池，似惜红颜镜中老。"}
{"title": "堤上行三首", "dynasty": "唐代", "author": "刘禹锡", "content": "酒旗相望大堤头，堤下连樯堤上楼。日暮行人争渡急，桨声幽轧满中流。\r\n江南江北望烟波，入夜行人相应歌。桃叶传情竹枝怨，水流无限月明多。\r\n春堤缭绕水徘徊，酒舍旗亭次第开。日晚出帘招估客，轲峨大艑落帆来。"}
{"author": "", "title": "增广贤文·上集", "content": "道吾好者是吾贼，道吾恶者是吾师。", "dynasty": ""}
{"author": "柳永", "title": "少年游·长安古道马迟迟", "content": "夕阳鸟外，秋风原上，目断四天垂。", "dynasty": ""}
{"author": "毛泽东", "title": "采桑子·重阳", "content": "今又重阳，战地黄花分外香。", "dynasty": ""}
{"author": "王维", "title": "归嵩山作", "content": "迢递嵩高下，归来且闭关。", "dynasty": ""}
{"author": "李清照", "title": "减字木兰花·卖花担上", "content": "奴面不如花面好。", "dynasty": ""}
{"title": "冬晚对雪忆胡居士家", "dynasty": "唐代", "author": "王维", "content": "寒更传晓箭，清镜览衰颜。隔牖风惊竹，开门雪满山。洒空深巷静，积素广庭闲。借问袁安舍，翛然尚闭关。"}
{"title": "清平乐·野花芳草", "dynasty": "唐代", "author": "韦庄", "content": "野花芳草，寂寞关山道。柳吐金丝莺语早，惆怅香闺暗老！罗带悔结同心，独凭朱栏思深。梦觉半床斜月，小窗风触鸣琴。"}
{"title": "敕勒歌", "dynasty": "南北朝", "author": "乐府诗集", "content": "敕勒川，阴山下。天似穹庐，笼盖四野，天苍苍，野茫茫，风吹草低见牛羊。"}
{"title": "二郎神·炎光谢", "dynasty": "宋代", "author": "柳永", "content": "炎光谢。过暮雨、芳尘轻洒。乍露冷风清庭户，爽天如水，玉钩遥挂。应是星娥嗟久阻，叙旧约、飙轮欲驾。极目处、微云暗度，耿耿银河高泻。 闲雅。须知此景，古今无价。运巧思、穿针楼上女，抬粉面、云鬟相亚。钿合金钗私语处，算谁在、回廊影下。愿天上人间，占得欢娱，年年今夜。"}
{"title": "从崔中丞过卢少尹郊居", "dynasty": "唐代", "author": "柳宗元", "content": "寓居湘岸四无邻，世网难婴每自珍。莳药闲庭延国老，开樽虚室值贤人。泉回浅石依高柳，径转垂藤闲绿筠。 闻道偏为五禽戏，出门鸥鸟更相亲。"}
{"author": "杨基", "title": "菩萨蛮·水晶帘外娟娟月", "content": "水晶帘外娟娟月，梨花枝上层层雪。", "dynasty": ""}
{"author": "", "title": "红楼梦·第一回", "content": "甚荒唐，到头来都是为他人作嫁衣裳！", "dynasty": ""}
{"author": "", "title": "老子·道经·第十一章", "content": "埏埴以為器，当其无，有器之用。凿户牖以為室，当其无，有室之用。故有之以為利，无之以為用。", "dynasty": ""}
{"author": "", "title": "文心雕龙·附会", "content": "善附者异旨如肝胆，拙会者同音如胡越。", "dynasty": ""}
{"author": "司空曙", "title": "江村即事", "content": "钓罢归来不系船，江村月落正堪眠。", "dynasty": ""}
